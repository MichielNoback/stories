---
title: Spin
date: 2023-03-13
author: Michiel Noback
---

> Een kort verhaal, over verliefdheid. Geschreven als huiswerkopdracht voor de Schrijversvakschool.

&emsp;Ik leun achterover op mijn ellebogen. Het droge kortgemaaide gras prikt in mijn onderarmen. Naast mij in het gras zit Ellen. Ze is zo dichtbij! Ik wil haar aanraken, maar durf niet. We zijn al de hele dag samen maar ik heb geen idee wat ze van me vindt. Ik snap er weer eens niets van.  
In het licht van de lantaren ziet haar gezicht er uit als van een fee.   
&emsp;Ik leg mijn hand een beetje in haar richting, misschien dat ze het begrijpt. We praten wat over haar ouders, mijn ouders, school, dat soort dingen - ik vergeet het gelijk. Mijn schouder begint pijn te doen door de rare houding van mijn arm dus ik leg hem weer terug.
De zon is al onder gegaan maar het is nog steeds warm. Ik ruik lavendel vermengd met Ellens parfum. Het is magisch hier met haar te zitten. Ik wil meer.  
Ik lik over mijn bovenlip. Hij proeft zout van een dag in de Franse zon. Zou ze dat vies vinden?
Een spinnetje kruipt van een weegbreeblaadje op mijn vinger. Daarna begint hij over mijn hand te omhoog te lopen, tot op mijn arm. Zijn pootjes maken een kriebelend spoor van stapjes. Ik volg het kleine wezentje dat zo dapper doorgaat op onbekend terrein.  
&emsp;“Getverdemme een spin!” roept Ellen en slaat hem van me af. Met een boog schiet het zwarte propje door de lucht en land dan op het grind van het pad.   
Ik draai me naar haar toe en zeg “Jezus Ellen, waarom deed je dat nou? Het was net zo’n lief klein veelpootje dat me kwam bezoeken.”   
&emsp;Ze zegt niets.   
&emsp;Een krekel tsjirpt.  
&emsp;Ze staat op. Haar knie maakt een knakgeluidje. Ze klopt haar broek af (die billen!) draait zich om en loopt weg. Haar sandalen knisperen eerst op het gras en knarsen daarna op het grind. Het geluid van haar stappen wordt snel minder en is dan weg.  
&emsp;Ik sta ook op en zoek op het pad naar het spinnetje. Ik vind het, geplet op een witte steen.
Ik haal diep adem en kijk omhoog. Er is geen maan, alleen maar heel veel sterren.
In de verte hoor ik een hond blaffen.


