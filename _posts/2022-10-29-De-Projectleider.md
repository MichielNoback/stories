---
title: De projectleider
date: 2022-10-29
author: Michiel Noback
---

<style type="text/css">
    .name {
    display: inline-block;
    width: 80px;
    font-weight: bold;
    }
</style>

> Een toneeldialoog geschreven voor de cursus Van Tekst naar Vloer (Vrijdag).

<br>

**Rollen**  
De Projectleider, Nelleke Troost  
De Burgemeester, Louise Droeving (eventueel Louis)  
De Directeur van het bouwbedrijf, Gerard Ternaard  <br><br>

**Situatie**  
_De gemeentelijke projectleider voor de bouw van een nieuwe school en de directeur van het bouwbedrijf zitten klaar in een vergaderruimte. Ze wachten nog op de burgemeester. Als deze binnenkomt begint het gesprek._  

<br>

<span class="name">Troost</span>	Welkom, mevrouw Droeving. Gaat u zitten. Kan ik u iets inschenken?  
<span class="name">Droeving</span>	Nee dank je, Troost, dat is niet nodig.   
	(Tegen Ternaard) Goedemiddag meneer Ternaard. We hebben elkaar geloof ik al wel eens eerder gezien?   
<span class="name">Ternaard</span>	Goedendag mevrouw de burgemeester.  
Ja zeker, dat was bij de ondertekening van de bouwovereenkomst. U was toen zo gecharmeerd van de pen weet ik nog. Een schitterende vergulde Mont Blanc.  
<span class="name">Troost</span>	Zoals u weet, mevrouw Droeving, is de bouw van de school enigszins vertraagd. Helaas zijn er een paar kleine uitdagingen die snelle oplevering in de weg staan.  
<span class="name">Droeving</span>	Dat is een understatement van epische proporties!  
Het hele gebouw moest worden afgebroken en opnieuw opgebouwd omdat hij verkeerd om was geplaatst! De pers had er een open buffet van.  
Is inmiddels duidelijk wie voor de kosten van dit fiasco op gaat draaien?  
<span class="name">Ternaard</span>	Ja, dat was een heel treurige toestand...  
<span class="name">Troost</span>	Die niet mijn schuld is   
<span class="name">Ternaard</span>	...en wat treurig ook dat die conciërge dat op zo’n laat moment in het bouwproces ontdekte. Gelukkig zijn we zeer voortvarend te werk gegaan en hebben ons verlies genomen.   
Dat wil zeggen, ...  
<span class="name">Troost</span>	Helaas, mevrouw Droeving, hebben we – dat wil zeggen de juridische dienst – verzuimd de details van het contract grondig te bestuderen. Daarom staan we juridisch gezien met de rug tegen de muur en zij we genoodzaakt...   
<span class="name">Droeving</span>	Dit kunt u niet menen Troost! Vorig jaar verzekerde u me dat het contract waterdicht was, dat het een standaard gevalletje was waar de juridische dienst haar tijd niet mee hoefde te verdoen.   
<span class="name">Ternaard</span>	Ja ja ja, absoluut. Een standaard gevalletje waarbij alle financiële risico’s bij de opdrachtgever liggen - zoals gebruikelijk bij dit soort projecten.   
<span class="name">Troost</span>	U hoeft er ook niet zo openlijk plezier in te hebben meneer Ternaard.  
<span class="name">Droeving</span>	En wij draaien nu voor de kosten op? Oh ik zie de kop van die Smoring al voor me -  je weet wel, die van de Nieuwe Zeeuwsche Courant, als hij hier over doorvraagt, en dat zal hij zeker doen.  
Waar hebben we het eigenlijk over?  
<span class="name">Troost</span>	Uhm, tsja, dit is helaas een uiterst ongelukkige vergissing. Meneer Ternaard heeft zojuist een tussentijdse berekening gestuurd. We kijken tegen een tegenvaller van 1,6 miljoen aan, namelijk de eerste nieuwbouw. Het hele project zit nu op 3,5. En dan is er nog dat akkefietje van...   
<span class="name">Droeving</span>	Dus in plaats van een school van 1,6 hebben we nu een school van 3,5 miljoen?  
<span class="name">Ternaard</span>	Dat was de situatie gisteren...  
	(grijnst)  
	Nu liggen alle kaarten weer op tafel zogezegd.  
<span class="name">Troost</span>	U hoeft dat toch niet zo te brengen meneer Ternaard! Dit is een schadepost die waarschijnlijk het zwembad de nek om gaat draaien, en misschien zelfs wel een of twee buurthuizen. Ik vind het van weinig empathie getuigen om op deze manier...   
<span class="name">Ternaard</span>	Nou ja zeg, nu moet je het niet om gaan draaien. U bent hier de projectleider die het niet nodig vond om op locatie de vorderingen te inspecteren.  
<span class="name">Troost</span>	Ongelofelijk! U zei juist telkens dat het geen goed idee was om op de bouwplaats rond te komen struinen, omdat mijn hakken dan maar zouden afbreken op de rondslingerende bakstenen. Ik eis dat u dat terugneemt.  
<span class="name">Droeving</span>	Alsjeblieft, laten we het beleeft houden!  
Meneer Ternaard, wat bedoelde u met de veranderde situatie?  
<span class="name">Ternaard</span>	Daarmee doelde ik op het nieuwe probleem dat gisteren door Rijkswaterstaat is aangekaart, namelijk dat het schoolgebouw drie meter te dicht op de bekadering van de Vrijheidslaan is geplaatst.  
<span class="name">Droeving</span>	Nee! Dat kunt u niet menen! Hoe heeft dit nu weer kunnen gebeuren!  
	(vloekt binnensmonds)  
<span class="name">Ternaard</span>	Ja zekers, en of ik dat meen. Óf de school óf de weg moet wijken. Aan u de keus.  
<span class="name">Troost</span>	Nu zit je dat weer met die stomme grijns te verkondigen. 
Hoe durf je hier binnen te banjeren en ons doodleuk miljoenen schade in het gezicht te wrijven. 
Nu moeten we het budget voor jeugdhulp zelfs gaan aanspreken. Ik weiger te geloven dat u niet wist wat er aan de hand was. Over mijn lijk dat de gemeente hiervoor gaat...  
<span class="name">Droeving</span>	Houd op, stop! Alstublieft, laten we de emotie hierbuiten laten.  
Meneer Ternaard, u heeft ons in de tang. Die school moet af, en snel, anders heeft jeugdzorg over een paar jaar een tsunami aan jeugdige delinquentjes.   
<span class="name">Ternaard</span>    Het stond allemaal in de aanbesteding hoor: “alle onvoorziene werkzaamheden die buiten de kaders van de gegunde opdracht vallen zijn voor kosten van opdrachtgever”. Ik kan er niets aan doen dat u een incompetente projectleider in de arm heeft genomen. Dit huttepetutje hier heeft gewoon verzuimd alle basale taken die bij de functie horen naar behoren uit te voeren.  
<span class="name">Droeving</span>	Oké. Voordat ik zelf ga schreeuwen: wat is de minst kostbare oplossing, en over hoeveel Euro hebben we het dan?  
<span class="name">Ternaard</span>	De school weer afbreken en verplaatsen komt ruwweg op nog eens 2 miljoen, en gaat zeker een vertraging van een jaar opleveren. De weg verleggen ongeveer 1 miljoen. Aangezien de fly-over van de ringweg een paar maanden geleden is afgeblazen door de gemeenteraad zouden we dat wel op heel korte termijn kunnen aanpakken.  
<span class="name">Troost</span>	Je chanteert godverdomme de hele gemeente! Dit laat ik niet over mijn kant...  
<span class="name">Droeving</span>	Genoeg Troost! Meneer Ternaard heeft niet een erg coöperatieve instelling, maar hij heeft wel een punt over jouw functioneren. Daar hebben we het later nog wel over.   
<span class="name">Troost</span>	Maar...  
<span class="name">Droeving</span>	Nee, Troost, ik handel dit verder af.   
Meneer Ternaard, morgen is dit het eerste en enige punt op de gemeenteraadsvergadering, en aangezien we niet veel keus hebben kunt u ervan uitgaan dat u de school kan gaan afbouwen, en tevens de weg verplaatsen.  
<span class="name">Ternaard</span>	Ik snap uw frustratie mevrouw de burgemeester. En ook die van u mevrouw Troost. Excuses als ik wat onprofessioneel overkwam. Zo doe ik altijd als ik zenuwacht ben.  
Maar ik ben nu eenmaal geen filantropische instelling, dat begrijpt u toch?  
Mevrouw de burgemeester, gaat u nu maar die gemeenteraadsvergadering voorbereiden, dan zal ik met Nelleke – ik bedoel mevrouw Troost – proberen de angel uit de emoties te trekken. Maakt u geen zorgen, eerlijk waar er zal niets breken.
<span class="name">Droeving</span>	Ik heb inderdaad nog erg veel te doen om dit rampschip weer op koers te krijgen. Het zal waarschijnlijk mijn Titanic blijken.   
Jou spreek ik morgenochtend wel Troost. Goedendag.  
<br>
(Droeving vertrekt. Een tijdje zitten Troost en Ternaard stil voor zich uit te staren.)  
<br>
<span class="name">Troost</span>	Jezus Gerard, die grijns van jou had bijna alles verpest. Zó dik hoefde je het er toch niet op te leggen?  
<span class="name">Ternaard</span>	(lacht) Ja absoluut, ik kon het niet helpen.   
Maar Nelleke, ik zit hier al tien minuten met zo’n tent in mijn broek. Godzijdank hoefde ik nog niet op te staan. Het is zo heerlijk om jou uit je vel te zien springen, zelfs als ik weet dat het nep is.  
<span class="name">Troost</span>	Zo nep was dat anders niet meer. Ik kon je wel wat aandoen zojuist.  
Maar ik moet eerlijk toegeven dat dit mij ook niet helemaal koud laat.  
    	(lacht)  
	We hebben net het politieke graf voor die stomme gans van een burgemeester gegraven, én we worden er elk nog eens vijf ton beter van.   
<span class="name">Ternaard</span>	Ik ga maar eens. Wat zeg je, over een half uurtje op de vaste plek?  
<span class="name">Troost</span>	Maak er maar een uurtje van. Ik ga eerst mijn ontslagbrief even schrijven.  
(Samen af)  
