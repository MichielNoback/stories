---
title: Bijna
date: 2017-10-17
author: Michiel Noback
---

> Een dialoog geschreven op Buitenkunst

<br>

_**Situatie**
Tiel, een langeafstandszwemmer, is bezig aan de oversteek van de straat van Gibraltar. Naast hem, in de begeleidingsboot, zit Morris. Het eindpunt is al in zicht._
<br>
<br>

<style type="text/css">

span{
  display: inline-block;
  width: 60px;
  font-weight: bold;
}

</style>


<span>Tiel</span>Hoe ver nog?  
<span>Morris</span>Nog twee kilometer Tiel. Je gaat het doen, Tiel, je gaat het godverdomme gewoon halen!  
<span>Tiel</span>Geef eens een gelletje. Heb een krampje in mijn kuit. Wil niet als een idioot dat strand op strompelen, voor al die camera’s  
<br>
_Morris geeft gelpakje. Tiel slurpt het leeg en gooit het weg._  
<br>
<span>Tiel</span>Zorg wel dat je zo uit beeld bent hè?  
<span>Morris</span>Hoe vaak heb ik je nou gezegd dat je lege gelletjes niet in zee moet kieperen? Ja tuurlijk, dát zou ik niet kunnen vergeten.  
<span>Tiel</span>Zie ik er niet al te geweekt uit? Zit mi9jn muts nog recht?  
<span>Morris</span> zwijgt  
<span>Tiel</span>Jezus, eindelijk dat record! Na al die jaren trainen, moederziel alleen. Zit ik nog op schema?  
<span>Morris</span>Moederziel alleen. Godverdomme Tiel. Wie heeft er al die jaren naast je gevaren en gezwommen? Dit is wel een beetje ónze overwinning lijkt me.  
<span>Tiel</span>Zit ik nog op schema? Dat krampje lijkt me wat te vertragen.  
<span>Morris</span>Wil je nog een gelletje?  
<span>Tiel</span>Doe maar.  
<span>Morris</span>Eerst aardig vragen.  
<span>Tiel</span>Jezus Mor, wat heb jij ineens?  
<span>Morris</span>Ik wil gewoon dat je vriendelijk om dat gelletje vraagt. Eén keer.  
<span>Tiel</span>Hoe staat het schema?  
<br>
_Morris zwijgt. Gaat iets verderop varen._  
<br>
<span>Morris</span>Heb je me iets te vragen Tiel?  
<br>
_Tiel zwijgt en zwemt moeizaam door._  
<br>
<span>Tiel</span>Mor, doe waar ik je voor betaal! Geef me dat gelletje.  
<span>Morris</span>Oké, hier is je focking gelletje!  
<br>
_Morris smijt het gelletje keihard naar Tiel, raakt hem vol op het oog. Tiel begint te bloeden. Het gelletje zinkt naar de diepte._
<br>  
<span>Tiel</span>Jezus man! Beschouw jezelf maar als ontslagen aan het einde van de daag. Nutteloze eikel.  
<span>Morris</span>Hoe kan je me ontslaan als je me nog nooit hebt betaald? Dat zou allemaal nà dit record komen, weet je nog? Publiciteit, reclameklussen, tv-shows. En dat ga je me niet door de neus boren.  
<span>Tiel</span>Geef me nou een gelletje Mor, het gaat niet zo goed met me.  
<span>Morris</span>Eerst aardig vragen.  
<span>Tiel</span>Beste Morris van Schenderen, wil je zo goed zijn mij een gelletje aan te geven? Godverdomme! En hoe staat het nou met dat schema? Ik heb echt pijn in mijn been man.  
<br>
_Morris vaart weer dichterbij._  
<br>
<span>Morris</span>Was dat nou zo moeilijk? Goed, jij je gelletje. Hier.  
<br>
_Tiel probeert de boot vast te pakken._  
<br>

<span>Morris</span>He wat doe je nou man!?  
<span>Tiel</span>Heel even aanhaken Mor, het gaat echt niet goed.  
<span>Morris</span>Maar dan diskwalificeer je jezelf!  
<span>Tiel</span>(wanhopig) Ik kan niet meer. Kramp.  
<span>Morris</span>Jij gaat echt niet aanhaken.  _vaart verder weg_  
<span>Morris</span>Doorzwemmen jij.  
<span>Tiel</span>Mor, kom op man, alsjeblieft  
<br>
_Morris vaart zwijgend door, afstand houdend van Tiel._  
<br>
<span>Tiel</span>Mor, alsjeblieft, help, Mor, alsjeblieft, help, help, toe nou, ik red het niet (steeds zwakker)  
<br>
_Tiel gaat kopje onder. Morris vaart naar de plek waar Tiel onderging._  
<br>
<span>Morris</span>Daar gaat je focking schema, jij narcistische klootzak.  
<br>
_Morris keert om en vaart terug._  
