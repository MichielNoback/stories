---
title: Bijna
date: 2017-10-17
author: Michiel Noback
---

> Een toneeldialoog geschreven op Buitenkunst.

<br>

_**Situatie**
Tiel, een langeafstandszwemmer, is bezig aan de oversteek van de straat van Gibraltar. Naast hem, in de begeleidingsboot, zit Morris. Het eindpunt is al in zicht._
<br>
<br>

<style type="text/css">

.name {
  display: inline-block;
  width: 70px;
  font-weight: bold;
}

</style>


<span class="name">Tiel</span>Hoe ver nog?  
<span class="name">Morris</span>Nog twee kilometer Tiel. Je gaat het doen, Tiel, je gaat het godverdomme gewoon halen!  
<span class="name">Tiel</span>Geef eens een gelletje. Heb een krampje in mijn kuit. Wil niet als een idioot dat strand op strompelen, voor al die camera’s  
<br>
_Morris geeft gelpakje. Tiel slurpt het leeg en gooit het weg._  
<br>
<span class="name">Tiel</span>Zorg wel dat je zo uit beeld bent hè?  
<span class="name">Morris</span>Hoe vaak heb ik je nou gezegd dat je lege gelletjes niet in zee moet kieperen? Ja tuurlijk, dát zou ik niet kunnen vergeten.  
<span class="name">Tiel</span>Zie ik er niet al te geweekt uit? Zit mijn muts nog recht?  
<span class="name">Morris</span> zwijgt  
<span class="name">Tiel</span>Jezus, eindelijk dat record! Na al die jaren trainen, moederziel alleen. Zit ik nog op schema?  
<span class="name">Morris</span>Moederziel alleen. Godverdomme Tiel. Wie heeft er al die jaren naast je gevaren en gezwommen? Dit is wel een beetje ónze overwinning lijkt me.  
<span class="name">Tiel</span>Zit ik nog op schema? Dat krampje lijkt me wat te vertragen.  
<span class="name">Morris</span>Wil je nog een gelletje?  
<span class="name">Tiel</span>Doe maar.  
<span class="name">Morris</span>Eerst aardig vragen.  
<span class="name">Tiel</span>Jezus Mor, wat heb jij ineens?  
<span class="name">Morris</span>Ik wil gewoon dat je vriendelijk om dat gelletje vraagt. Eén keer.  
<span class="name">Tiel</span>Hoe staat het schema?  
<br>
_Morris zwijgt. Gaat iets verderop varen._  
<br>
<span class="name">Morris</span>Heb je me iets te vragen Tiel?  
<br>
_Tiel zwijgt en zwemt moeizaam door._  
<br>
<span class="name">Tiel</span>Mor, doe waar ik je voor betaal! Geef me dat gelletje.  
<span class="name">Morris</span>Oké, hier is je focking gelletje!  
<br>
_Morris smijt het gelletje keihard naar Tiel, raakt hem vol op het oog. Tiel begint te bloeden. Het gelletje zinkt naar de diepte._
<br>  
<span class="name">Tiel</span>Jezus man! Beschouw jezelf maar als ontslagen aan het einde van de daag. Nutteloze eikel.  
<span class="name">Morris</span>Hoe kan je me ontslaan als je me nog nooit hebt betaald? Dat zou allemaal nà dit record komen, weet je nog? Publiciteit, reclameklussen, tv-shows. En dat ga je me niet door de neus boren.  
<span class="name">Tiel</span>Geef me nou een gelletje Mor, het gaat niet zo goed met me.  
<span class="name">Morris</span>Eerst aardig vragen.  
<span class="name">Tiel</span>Beste Morris van Schenderen, wil je zo goed zijn mij een gelletje aan te geven? Godverdomme! En hoe staat het nou met dat schema? Ik heb echt pijn in mijn been man.  
<br>
_Morris vaart weer dichterbij._  
<br>
<span class="name">Morris</span>Was dat nou zo moeilijk? Goed, jij je gelletje. Hier.  
<br>
_Tiel probeert de boot vast te pakken._  
<br>

<span class="name">Morris</span>He wat doe je nou man!?  
<span class="name">Tiel</span>Heel even aanhaken Mor, het gaat echt niet goed.  
<span class="name">Morris</span>Maar dan diskwalificeer je jezelf!  
<span class="name">Tiel</span>(_wanhopig_) Ik kan niet meer. Kramp.  
<span class="name">Morris</span>Jij gaat echt niet aanhaken.  (_vaart verder weg_)  Doorzwemmen jij.  
<span class="name">Tiel</span>Mor, kom op man, alsjeblieft  
<br>
_Morris vaart zwijgend door, afstand houdend van Tiel._  
<br>
<span class="name">Tiel</span>Mor, alsjeblieft, help, Mor, alsjeblieft, help, help, toe nou, ik red het niet (_steeds zwakker_)  
<br>
_Tiel gaat kopje onder. Morris vaart naar de plek waar Tiel onderging._  
<br>
<span class="name">Morris</span>(_schreeuwend tegen het nu lege wateroppervlak_) Daar gaat je focking schema, jij narcistische klootzak.  
<br>
_Morris keert om en vaart terug._  
