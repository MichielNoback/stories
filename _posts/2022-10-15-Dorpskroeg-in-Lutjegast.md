---
title: Dialoog de dorpskroeg van Lutjegast
date: 2022-10-15
author: Michiel Noback
---

<style type="text/css">
    .name {
    display: inline-block;
    width: 90px;
    font-weight: bold;
    }
</style>

> Een toneeldialoog geschreven voor de cursus Van Tekst naar Vloer (Vrijdag).

<br>

_**Situatie**  
Wie:Barvrouw en Gast  
Wat: Iemand is iets kwijt  
Waar: Dorpskroeg in Lutjegast_   

_Barvrouw staat achter de toog wat te rommelen. De kroeg is leeg. Dan komt er een Gast binnen. Hij loopt naar de bar, maar doet zijn jas niet uit._ 

<br>

<span class="name">Gast</span>	Uhm, ik heb misschien een beetje een rare vraag.  
<span class="name">Barvrouw</span> 	Vertel.  
<span class="name">Gast</span>	Nou, uh, ’t is een beetje gênant.  
<span class="name">Barvrouw</span> 	Wil je misschien eerst wat te drinken?  
<span class="name">Gast</span>	Nee, nee, nee.  Ik hoef niets.  
<span class="name">Barvrouw</span> 	Zeg het maar hoor, ik heb hier de gekste dingen meegemaakt.  
<span class="name">Gast</span>	Nou, ja, ik ben het dus kwijt.  
<span class="name">Barvrouw</span> 	Wat ben je kwijt?  
<span class="name">Gast</span>	Is er niet iets gevonden?  
<span class="name">Barvrouw</span> 	God, ja, nee, niet dat ik weet. Ik kan wel even kijken.  
<span class="name">Gast</span>	Dat zou ik heel erg waarderen.  
<span class="name">Barvrouw</span> 	Waar zoek je eigenlijk naar?  
<span class="name">Gast</span>	Het zit in een zakje.  
<span class="name">Barvrouw</span> 	Wanneer ben je het kwijtgeraakt?  
<span class="name">Gast</span>	Gisteravond. Ik was hier na de wedstrijd met het team nog wat gaan drinken.  
Maar kunt je niet eerst even gaan kijken?  
<span class="name">Barvrouw</span> 	Ja, goed, prima. Je weet zeker dat je niks wilt drinken?   
<span class="name">Gast</span>	Nee, ik kan geen slok door mijn keel krijgen.  
<span class="name">Barvrouw</span> 	Ik begrijp het, ik ga wel even kijken.   
<span class="name">Barvrouw</span> gaat naar achteren en komt even later weer terug.  
<span class="name">Barvrouw</span> 	Er ligt geen zakje.  
<span class="name">Gast</span>	Oh.  
<br>
…  
<br>
<span class="name">Gast</span>	Misschien is het eruit gevallen?  
<span class="name">Barvrouw</span> 	Maar gozer, vertel nou gewoon wat je kwijt bent!   
Dat maakt het zo veel gemakkelijker.  
<span class="name">Gast</span>	Doe toch eerst die borrel maar. Whisky graag, Famous Grouse.  
<span class="name">Barvrouw</span> 	Ha! Kijk, dat is beter, we komen er wel.  
<span class="name">Barvrouw</span> schenkt borrel in en Gast drinkt die in één teug leeg.  
<span class="name">Gast</span>	Doe er nog maar één.   
<span class="name">Barvrouw</span> 	Gelijk maar een dubbele?  
<span class="name">Gast</span>	Graag!  Het is echt heel belangrijk voor me.   
Ik gebruik het elke dag, maar niemand weet dat ik het heb.   
Het is toch een beetje gek he, voor een man als ik.  
<span class="name">Barvrouw</span> 	Misschien heeft iemand anders het meegenomen, of heeft Bert het per ongeluk weggegooid gisteravond, na het afsluiten. Ik kan hem wel even bellen als het zo belangrijk voor je is?  
<span class="name">Gast</span>	Nou dat zou helemaal geweldig zijn! Zou je dat voor me willen doen?  
<span class="name">Barvrouw</span> 	Tuurlijk.  
<span class="name">Barvrouw</span> _pakt telefoon en belt Bert._   
<span class="name">Barvrouw</span> 	Hoi Bert, met Karla. Er zit hier een gozer in de kroeg die iets kwijt is. Het zat in een zakje . . . wacht even.  
(_tegen Gast_) Welke kleur had dat zakje eigenlijk?  
<span class="name">Gast</span>	Donkerblauw.  
<span class="name">Barvrouw</span> 	(_weer tegen Bert_) Een donkerblauw zakje. Heb jij na sluiting zoiets gevonden?   
<br>
. . .   
<br>
Nee? Jammer. Oké, bedankt. Tot vanavond.   
Hangt op. Tegen Gast: Je hoorde het. Niets.  

<span class="name">Gast</span>	Oh wat jammer, ik had zo gehoopt dat het gevonden was. Nou ja, dan ga ik maar weer. Hoeveel is het voor de whisky?  
<span class="name">Barvrouw</span>	Dat is 8 euro voor die dubbele. Die andere krijg je van mij, als troost.  
<span class="name">Gast</span>	Dat is heel aardig van je, dank je.  
<span class="name">Gast</span> betaalt, staat op en loopt weg.  
<span class="name">Barvrouw</span> roept hem nog na:  
<span class="name">Barvrouw</span>	Jammer dat ik je niet kon helpen. Achter ligt alleen een poesiealbum.  

